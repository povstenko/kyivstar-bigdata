# Kyivstar Big Data
Kyivstar Big Data School 2'nd stage of selection task

[Big Data School Page](https://bigdata.kyivstar.ua/school/?utm_source=eSputnik-promo&utm_medium=email&utm_campaign=DIGITAL-9197_promo_email_2&utm_content=690913666#)

---
## Перевіряємо, що було завантажено і навіщо.

Архів містить 4 файли:
* tabular_data.csv
* hashed_data.csv
* train_target.csv
* test_target.csv

### Для чого вони?

Ці файли допоможуть вирішити аналітичну задачу. Необхідно побудувати модель, що виявлятиме сегмент батьків серед абонентів ПрАТ «Київстар».

Це задача бінарної класифікації:  
**«1»** – в абонента є діти, віком від 0 до 14 років (і він належить до сегмента батьків);  
**«0»** – в абонента немає дітей даного віку (і він не у сегменті батьків).  
Файли **tabular_data.csv** і **hashed_data.csv**  ̶  тут описові характеристики щодо 4871 абонента («ID» – це ідентифікатор абонента).  
Файл **train_target.csv**  ̶  це дані щодо цільової мітки (чи належить абонент до сегмента батьків).  
Файл **test_target.csv**  ̶  це список абонентів, за якими ми й будемо оцінювати якість ваших моделей.

### А тепер детальніше:

* Файл **tabular_data.csv** містить числові дані щодо активності абонента протягом трьох періодів.  
	* Period – номер періоду (періоди послідовні, 1 – найдавніший);
	* ID – ідентифікатор абонента;
	* V1 – V43 – дані щодо активності абонента протягом періоду.
* Файл **hashed_data.csv** – тут набір захешованих значень однієї категоріальної змінної для абонента.
	* ID – ідентифікатор абонента;
	* HASH – хеш від значення категоріальної змінної.
* Файл **train_target.csv** – тут дані з цільовою міткою.
	* ID – ідентифікатор абонента;
	* TARGET – значення цільової мітки (1 – належить до сегмента батьків, 0 – не належить до сегмента батьків).
* Файл **test_target.csv** – список абонентів, яким потрібно зробити передбачення за допомогою ваших моделей.
	* ID – ідентифікатор абонента;
	* SCORE – ймовірність того, що абонент належить до сегмента батьків (класу «1»). Цю імовірність визначає ваша модель

>До речі, моделі ми будемо оцінювати за такою метрикою – [ROC-AUC](https://uk.wikipedia.org/wiki/ROC-%D0%BA%D1%80%D0%B8%D0%B2%D0%B0).

---
## У чому ж завдання?

Потрібно побудувати модель на абонентах, цільова мітка по яких міститься у файлі **train_target**.

Для цього вам необхідно використати дані з файлів **tabular_data** та **hashed_data**. Після цього, використовуючи вашу модель, потрібно для абонентів з файлу **test_target** оцінити **SCORE** – ймовірність того, що абонент відноситься до сегменту батьків. Зверніть увагу, що необхідно спрогнозувати факт відношення до сегменту батьків, без прив'язки до періоду.

---
## Оформлення рішення – зберігаємо результати

Зберігаємо передбачене значення **SCORE** для тестової вибірки у файл **MoyePrizvyshcheMoyeImya_test.txt** в такому ж форматі, як у файлі **PetrenkoPetro_test.txt**, де **MoyePrizvyshcheMoyeImya** = ваше прізвище і ваше ім'я.

Ми хочемо, щоб ви назвали свій файл унікально, про всяк випадок :)

---
## Оформлення рішення – зберігаємо код

Зберігаємо код програми в файл **MoyePrizvyshcheMoyeImyaPROGRAM.?** Залежно від мови програмування, у файлі буде відповідне розширення: **.R**, або **.py** або **.txt** або ще яке-небудь.

Наприклад:
* **MoyePrizvyshcheMoyeImyaPROGRAM.R**,
* **MoyePrizvyshcheMoyeImyaPROGRAM.py**,
* **MoyePrizvyshcheMoyeImyaPROGRAM.txt** і т.д.

---
## Надсилаємо рішення

Готове рішення (файли з результатом та кодом) завантажуємо одним архівом у форматах **.zip** або **.rar** у спеціальну форму на сайті на [сайті](https://bigdata.kyivstar.ua/school/?utm_source=eSputnik-promo&utm_medium=email&utm_campaign=%5Bkopija%5D_%5Bkopija%5D_promo_email_2&utm_content=690913666#anchor-4).

---
## Чекаємо на результати

Тепер можна відпочивати і чекати від нас листа :)

### Що буде в листі?
За результатами перевірки завдання вам може бути запропоновано пройти очну співбесіду.

Лише після проведення етапу співбесід будуть розіслані остаточні відповіді – про зарахування до школи чи відмову.

* Орієнтовна дата розсилки листів для співбесіди – **5 листопада**.
* Дати проведення співбесід – **6-9 листопада**.

>Тож усі відповіді ви отримаєте до 13 листопада.

Бажаємо гарного і творчого настрою та з нетерпінням чекаємо на ваші результати!

Залишаймось на зв’язку,  
Big Data School від Київстар.

---
